# Úvod

Benátští obchodníci čelí nečekaným událostem, které dokážou s jejich zisky pořádně zamávat.
Námořní doprava je nebezpečná a zrádná – rozmary počasí si vybírají svou daň stejně krutě jako ti prokletí piráti. Lodě se vracejí čím dál častěji poškozené... a některé už nikdy.

Ani na pevnině to není o nic růžovější. Najmete si karavanu – a ona se ztratí v poušti i s nákladem!
A co teprve, když přijde tuhá zima? Horský průsmyk na Kavkaze se zavře pod sněhem a obchodní cesty zůstanou neprostupné.

A vůbec mi nemluvte o králi! Zas ta jeho tažení v Toskánsku. Kdo chtěl jednotnou Itálii? Vy ne – vám se tu vedlo výborně i bez ní. A teď prý chystá novou daň z obchodu s drahými kameny!

Naštěstí váš cech drží pohromadě. Navzájem si krýjete záda a udržujete pevné postavení na trhu – protože v těchto časech je moc v obchodu silnější než meč.
Snažíte se vetřít do královy přízně a přesvědčit ho, aby alespoň snížil clo na dovoz z vašich lodí. Ale kdo ví… třeba se mu zrovna změní vkus.

Alespoň něco přináší naději – prospektoři hlásí nová naleziště drahých kamenů nedaleko stávajících dolů. Vypadá to, že rozšíření těžby by mohlo přinést další zisky… pokud vás mezitím nepřekvapí nějaká další událost.